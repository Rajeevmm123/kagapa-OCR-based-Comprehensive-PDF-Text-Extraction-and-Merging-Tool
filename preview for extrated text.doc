ಉದ್ಯೋಗಪರ್ವ

ಮೊದಲನೆಯ ಸಂಧಿ

ಸೂ. ನಂಬಿದವರಿಗೆ ತನ್ನ ತೆತ್ತಿಹ
ನೆಂಬ ಬಿರುದನು ಮೆಅಕಿದು ಭಕ್ತ ಕು
ಟುಂಬಿ ಸಾರಥಿಯಾದನೊಲಿದರ್ಜುನಗೆ ಮುರವೈರಿ॥

ಸೂಚನೆ : ತನ್ನನ್ನು ನಂಬಿದವರ ಸೇವಕ ತಾನು ಎಂಬ ಬಿರುದಿಗೆ
ತಕ್ಕವನಾಗಿ ಭಕ್ತರ ಸಂಸಾರಿಯಾದ ಮುರವೈರಿ ಕೃಷ್ಣನು ಪ್ರೀತಿ
ಯಿಂದೊಪ್ಪಿ ಅರ್ಜುನನಿಗೆ ಸಾರಥಿಯಾದನು.

ಅರ್ಥ : ತೆತ್ತಿಹ ದ ಕೊಟ್ಟು ಕೊಂಡಿರುವ. ಮುರವೈರಿ ದ
ಷ್ಟ ಇ
ಬ

884

ಕೇಳು ಜನಮೇಜಯ ಧರಿತ್ರೀ

ಪಾಲ ಕುಂತೀತನಯರುನ್ನತ

ದೇಳಿಗೆಯನೇನೆಂಬೆನೈ ಕಾರುಣ್ಯ ಸಿಂಧುವಲ
ಶ್ರೀಲತಾಂಗಿಯ ರಮಣನಿನಿಬರೊ
ಳಾಳೊಡೆಯನೆಂದೆಂಬ ಭೇದವ

ಬೀಳುಕೊಟ್ಟೇ ನಡೆಸುತಿರ್ದನು ತನ್ನ ಮೈದುನರ ॥೧॥

೧. ಕುಂತಿಯ ಮಕ್ಕಳ ಏಳಿಗೆಯನ್ನು ಏನೆಂದು ಹೇಳಲಿ.
ಕರುಣಾ ಸಾಗರನಾದ ಕೃಷ್ಣನು ತನ್ನ ಮೈದುನ ಸಂಬಂಧಿಗಳಾದ
ಪಾಂಡವರನ್ನು ಆಳು-ಒಡೆಯರೆಂಬ ಭೇದವಿಲ್ಲದೆ ನಡೆಸಿ
ಕೊಳ್ಳುತ್ತಿದ್ದನು.

ಅರ್ಥ : ಶ್ರೀಲತಾಂಗಿ-ಶ್ರೀಲಕ್ಷ್ಮಿ ಕಾರುಣ್ಯ ಸಿಂಧು-ಕರುಣಾ
ಸಾಗರ.

ಹೋಲಿಕೆಗೆ ಬಾಯ್ವಿಡುವ ವೇದದ

ತಾಳಿಗೆಗಳೊಣಗಿದವು ಘನತೆಯ

ಮೇಲೆ ತನ್ನದು ಘನತೆಯೆಂಬುದನತ್ತ ಬೇಚೆರಿಸಿ
ಕಾಲಿಗೆಇಗುವನಾ ಯುಧಿಷ್ಠಿರ

ನೇಳಲೊಡನೇಳುವನು ಕೃಷ್ಣನ

ಲೀಲೆಯನುಪಮವೆಂದು ವೈಶಂಪಾಯಮುನಿ ನುಡಿದ ॥೨॥

೨. ಕೃಷ್ಣನನ್ನು ಹೋಲುವ ವಸ್ತುವನ್ನು ಹುಡುಕುವುದರಲ್ಲಿ

ವೇದಗಳು ಸೋತು ಹೋದವು. ತನ್ನ ಹಿರಿಮೆ ಮಿಕ್ಕೆಲ್ಲರ
ಹಿರಿಮೆಗಿಂತಲೂ ಮೇಲು ಎಂಬುದನ್ನು ಗಣಿಸದೆ ಯುಧಿಷ್ಠಿರಿನ
ಕಾಲಿಗೆ ಕೃಷ್ಣನು ನಮಸ್ಕರಿಸುವನು. ಅವನೆದ್ದರೆ ತಾನೂ
ಏಳುವನು. ಕೃಷ್ಣನ ಲೀಲೆಯು ಶ್ರೇಷ್ಠವಾದುದಾಗಿತ್ತು.

ಅರ್ಥ : ತಾಳಿಗೆ-ಗಂಟಲು

ಒಂದು ದಿನ ವೊಡ್ಡೋಲಗಕ್ಕೈೈ

ತಂದನಖಳಾವನಿಯ ರಾಯರ

ಮಂದಿಯಲಿ ಮುರವೈರಿ ನುಡಿದನು ರಾಜಮಂತ್ರವನು
ಹಿಂದೆ ಜೂಜಿನ ವಿಲಗದಲಿ ಮನ
ನೊಂದರಿವರಡವಿಯಲಿ ಧರೆಗಿ

ನೆಂದು ಸೇರುವರೇನು ಹದನೀ ಪಾಂಡುತನಯರಿಗೆ ೩

೩. ಕೃಷ್ಣನು ಒಂದು ದಿನ ಒಡ್ಡೋಲಗಕ್ಕೆ ಬಂದು ಎಲ್ಲ
ರಾಜರ ಸಮೂಹದಲ್ಲಿ ರಾಜಕಾರ್ಯವನ್ನು ಹೇಳಿದನು.
ಪಾಂಡವರು ಹಿ೦ದೆ ಜೂಜಿನ ಜ೦ಜಾಟದಲ್ಲಿ ಕಾಡನ್ನು ಸೇರಿ
ಮನನೊ೦ದರು. ಅವರು ಮರಳಿ ರಾಜ್ಯವನ್ನು ಪಡೆಯುವ
ಉಪಾಯವೇನು? ಎಂದು ಕೇಳಿದನು.

ಅರ್ಥ : ವಿಲಗ-ಜ೦ಜಾಟ, ಹದನ-ರೀತಿ

ದೇವ ನೀನೇ ಬಲ್ಲೆ ನಿಮ್ಮಯ

ಭಾವನೀ ಧರ್ಮಜನ ಬಹುಮಾ

ನಾವಮಾನದ ಹೊಜಣಿಗೆ ನಿನ್ನದು ಹರಣ ಭರಣವನು
ನೀವು ಬಲ್ಲಿರಿ ಕಾಲಲೊದೆದುದ

ನೋವಿ ತಲೆಯಲಿ ಹೊತ್ತು ನಡೆಸುವ

ಡಾವು ಬಲ್ಲೆವು ಜೀಯಯೆಂದನು ದ್ರುಪದ ಭೂಪಾಲ ॥೪॥

೪. ದೇವ | ನಿಮ್ಮ ಭಾವನಾದ ಧರ್ಮಜನ ಗೌರವ-
ಅಪಮಾನಗಳ ಜವಾಬ್ದಾರಿ ನಿಮ್ಮದು. ಅವರ ಪ್ರಾಣ ರಕ್ಷಣೆಗಳನ್ನು
ನೀವೇ ಬಲ್ಲಿರಿ. ನೀವು ಕಾಲಿನಲ್ಲಿ ಒದೆದು ತೋರಿಸಿದ್ದನ್ನು,
ಪ್ರೀತಿಯಿಂದ ತಲೆಯಲ್ಲಿ ಹೊತ್ತು ನಡೆಸುವದನ್ನು ಮಾತ್ರ ನಾವು
ಬಲ್ಲೆವು ಸ್ವಾಮಿ ಎ೦ದು ದ್ರುಪದನು ಹೇಳಿದನು.
